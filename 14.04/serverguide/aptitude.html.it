<!DOCTYPE html>
<html lang=it>
<head>
<meta http-equiv="Content-Type" content="text/html; charset=UTF-8">
<title>Aptitude</title>
<link rel="stylesheet" type="text/css" href="it.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="http://www.ubuntu.com/partners">Partners</a></li>
<li><a href="http://www.ubuntu.com/support">Support</a></li>
<li><a href="http://www.ubuntu.com/community">Community</a></li>
<li><a href="http://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="http://community.ubuntu.com/contribute/documentation/">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails"><div class="trail">
<a href="../../14.04" class="trail">Ubuntu 14.04</a> » <a class="trail" href="index.html" title="Guida a Ubuntu Server">Guida a Ubuntu Server</a> » <a class="trail" href="package-management.html" title="Gestione dei pacchetti">Gestione dei pacchetti</a> » </div></div>
<div id="cwt-content" class="clearfix content-area"><div id="page">
<div id="content">
<div class="links nextlinks">
<a class="nextlinks-prev" href="apt-get.html" title="Apt-Get">Indietro</a><a class="nextlinks-next" href="automatic-updates.html" title="Aggiornamenti automatici">Avanti</a>
</div>
<div class="hgroup"><h1 class="title">Aptitude</h1></div>
<div class="region">
<div class="contents">
<p class="para">Lanciare <span class="app application">Aptitude</span> da riga di comando, con nessuna opzione, fornisce un'interfaccia testuale basata su menù per il sistema <span class="em emphasis">Advanced Packaging Tool</span> (APT). Molte delle tipiche funzioni di gestione dei pacchetti, come l'installazione, la rimozione e l'aggiornamento, possono essere effettuate in <span class="app application">Aptitude</span> con dei comandi associati su un solo tasto, solitamente delle lettere minuscole.</p>
<p class="para"><span class="app application">Aptitude</span> è indicato in un ambiente non grafico per assicurare il corretto funzionamento dei comandi. È possibile avviare l'interfaccia basata su menù di <span class="app application">Aptitude</span> come normale utente eseguendo il seguente comando al prompt del terminale: <div class="screen"><pre class="contents "><span class="cmd command">sudo aptitude</span>
</pre></div></p>
<p class="para">All'avvio di <span class="app application">Aptitude</span>, viene mostrata una barra dei menù nella parte superiore dello schermo e due riquadri sotto tale barra. Il riquadro superiore contiene delle categorie di pacchetto, come <span class="em emphasis">Nuovi Pacchetti</span> e <span class="em emphasis">Pacchetti non installati</span>. Il riquadro inferiore contiene le informazioni relative ai pacchetti e alle categorie di pacchetto.</p>
<p class="para">Usare <span class="app application">Aptitude</span> per la gestione dei pacchetti è relativamente chiaro e l'interfaccia utente rende le operazioni comuni semplici da eseguire. Di seguito vengono presentati alcuni esempi di funzioni comuni della gestione dei pacchetti con <span class="app application">Aptitude</span>:</p>
<div class="list itemizedlist"><ul class="list itemizedlist">
<li class="list itemizedlist">
                <p class="para"><span class="em em-bold emphasis">Installare pacchetti</span>: per installare un pacchetto, localizzare il pacchetto attraverso la categoria <span class="em emphasis">«Pacchetti non installati»</span>, usando i tasti freccia sulla tastiera e il tasto <span class="key keycap"><kbd>Invio</kbd></span>, in modo da evidenziare il pacchetto da installare. Premere quindi il tasto <span class="key keycap"><kbd>+</kbd></span>: la voce relativa al pacchetto assume una colorazione <span class="em emphasis">verde</span>, per indicare che è stato contrassegnato per l'installazione. Premere quindi il tasto <span class="key keycap"><kbd>g</kbd></span> per ricapitolare le operazioni su pacchetti. Premere nuovamente <span class="key keycap"><kbd>g</kbd></span> e inizierà lo scaricamento e l'installazione del pacchetto; al termine, premere <span class="key keycap"><kbd>Invio</kbd></span> per ritornare al menù.</p>
               </li>
<li class="list itemizedlist">
                <p class="para"><span class="em em-bold emphasis">Rimuovere pacchetti</span>: per rimuovere un pacchetto, localizzare il pacchetto attraverso la categoria <span class="em emphasis">Pacchetti installati</span>, usando i tasti freccia sulla tastiera e il tasto <span class="key keycap"><kbd>Invio</kbd></span>, in modo da evidenziare il pacchetto da rimuovere. Premere quindi il tasto <span class="key keycap"><kbd>-</kbd></span>: la voce relativa al pacchetto assume una colorazione <span class="em emphasis">rosa</span>, per indicare che è stato contrassegnato per la rimozione. Premere quindi il tasto <span class="key keycap"><kbd>g</kbd></span> per ricapitolare le operazioni sui pacchetti. Premere nuovamente <span class="key keycap"><kbd>g</kbd></span> e inizierà la rimozione del pacchetto; al termine, premere <span class="key keycap"><kbd>Invio</kbd></span> per ritornare al menù.</p>
               </li>
<li class="list itemizedlist">
                <p class="para"><span class="em em-bold emphasis">Aggiornare l'indice dei pacchetti</span>: per aggiornare l'indice dei pacchetti è sufficiente premere il tasto <span class="key keycap"><kbd>u</kbd></span>: l'aggiornamento dell'indice dei pacchetti verrà avviato.</p>
               </li>
<li class="list itemizedlist">
                <p class="para"><span class="em em-bold emphasis">Aggiornare i pacchetti</span>: per aggiornare i pacchetti, eseguire l'aggiornamento dell'indice dei pacchetti come spiegato precedentemente, quindi premere il tasto <span class="key keycap"><kbd>u</kbd></span> per selezionare tutti i pacchetti con aggiornamenti. Adesso premere <span class="key keycap"><kbd>g</kbd></span> per avere un sommario delle azioni possibili sui pacchetti. Premere nuovamente <span class="key keycap"><kbd>g</kbd></span> e inizierà lo scaricamento e l'installazione; al termine, premere <span class="key keycap"><kbd>Invio</kbd></span> per ritornare al menù.</p>
               </li>
</ul></div>
<p class="para">La prima colonna delle informazioni mostrate nell'elenco dei pacchetti nel riquadro superiore, indica l'attuale stato del pacchetto, utilizzando le seguenti chiavi per descrivere lo stato del pacchetto: <div class="list itemizedlist"><ul class="list itemizedlist">
<li class="list itemizedlist">
        <p class="para"><span class="em em-bold emphasis">i</span>: pacchetto installato</p>
        </li>
<li class="list itemizedlist">
        <p class="para"><span class="em em-bold emphasis">c</span>: pacchetto non installato, ma nel sistema è rimasta traccia della configurazione del pacchetto</p>
        </li>
<li class="list itemizedlist">
        <p class="para"><span class="em em-bold emphasis">p</span>: rimosso completamente dal sistema</p>
        </li>
<li class="list itemizedlist">
        <p class="para"><span class="em em-bold emphasis">v</span>: pacchetto virtuale</p>
        </li>
<li class="list itemizedlist">
        <p class="para"><span class="em em-bold emphasis">B</span>: pacchetto non integro</p>
        </li>
<li class="list itemizedlist">
        <p class="para"><span class="em em-bold emphasis">u</span>: file decompressi, ma pacchetto non ancora configurato</p>
        </li>
<li class="list itemizedlist">
        <p class="para"><span class="em em-bold emphasis">C</span>: configurato in parte. La configurazione non è riuscita e necessita di essere corretta</p>
        </li>
<li class="list itemizedlist">
        <p class="para"><span class="em em-bold emphasis">H</span>: installato parzialmente. La rimozione è fallita e necessita di essere sistemata</p>
        </li>
</ul></div></p>
<p class="para">Per chiudere Aptitude, è sufficiente premere il tasto <span class="key keycap"><kbd>q</kbd></span> e confermare l'uscita. Sono disponibili molte altre funzioni dal menù di Aptitude, premendo il tasto <span class="key keycap"><kbd>F10</kbd></span>.</p>
</div>
<div class="links sectionlinks" role="navigation"><ul><li class="links"><a class="xref" href="aptitude.html#aptitude-commandline" title="Riga di comando Aptitude">Riga di comando Aptitude</a></li></ul></div>
<div class="sect2 sect" id="aptitude-commandline"><div class="inner">
<div class="hgroup"><h2 class="title">Riga di comando Aptitude</h2></div>
<div class="region"><div class="contents"><p class="para"><span class="app application">Aptitude</span> può anche essere utilizzato come strumento da riga di comando, simile ad <span class="app application">apt-get</span>. Per installare il pacchetto <span class="app application">nmap</span> con tutte le necessarie dipendenze, come nell'esempio di <span class="app application">apt-get</span>, usare il seguente comando: <div class="screen"><pre class="contents "><span class="cmd command">sudo aptitude install nmap</span>
</pre></div> Per rimuovere lo stesso pacchetto, usare il comando: <div class="screen"><pre class="contents "><span class="cmd command">sudo aptitude remove nmap</span>
</pre></div> Consultare le pagine <span class="app application">man</span> per ulteriori dettagli sulle opzioni della riga di comando di <span class="app application">Aptitude</span>.</p></div></div>
</div></div>
</div>
<div class="links nextlinks">
<a class="nextlinks-prev" href="apt-get.html" title="Apt-Get">Indietro</a><a class="nextlinks-next" href="automatic-updates.html" title="Aggiornamenti automatici">Avanti</a>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this serverguide documentation, <a href="https://bugs.launchpad.net/serverguide">file a bug report</a>.</p></div>
</div>
</body>
</html>
