<!DOCTYPE html>
<html lang=it>
<head>
<meta http-equiv="Content-Type" content="text/html; charset=UTF-8">
<title>Zentyal</title>
<link rel="stylesheet" type="text/css" href="it.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="https://partners.ubuntu.com">Partners</a></li>
<li><a href="https://www.ubuntu.com/support/community-support">Support</a></li>
<li><a href="https://community.ubuntu.com">Community</a></li>
<li><a href="https://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="https://community.ubuntu.com/t/contribute/26">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails"><div class="trail">
<a href="../../14.04" class="trail">Ubuntu 14.04</a> » <a class="trail" href="index.html" title="Guida a Ubuntu Server">Guida a Ubuntu Server</a> » <a class="trail" href="remote-administration.html" title="Amministrazione remota">Amministrazione remota</a> » </div></div>
<div id="cwt-content" class="clearfix content-area"><div id="page">
<div id="content">
<div class="links nextlinks">
<a class="nextlinks-prev" href="puppet.html" title="Puppet">Indietro</a><a class="nextlinks-next" href="network-authentication.html" title="Autenticazione di rete">Avanti</a>
</div>
<div class="hgroup"><h1 class="title">Zentyal</h1></div>
<div class="region">
<div class="contents">
<p class="para"><span class="app application">Zentyal</span> è un server Linux per piccole aziende, che può essere configurato come gateway, gestore d'infrastruttura, gestore unico della sicurezza (Unified Threat Manager), server per ufficio (Office Server), server unico per le comunicazioni (Unified Communication Server) o una combinazione di questi. Tutti i servizi di rete gestiti da Zentyal sono strettamente integrati, rendendo automatici molti processi. Ciò contribuisce a evitare errori nella configurazione e amministrazione della rete e consente di risparmiare tempo. <span class="app application">Zentyal</span> è open source, rilasciato sotto licenza GNU (General Public License - GPL) e funziona in ambiente Ubuntu GNU/Linux.</p>
<p class="para">application&gt;Zentyal</p>
</div>
<div class="links sectionlinks" role="navigation"><ul>
<li class="links"><a class="xref" href="zentyal.html#zentyal-installation" title="Installazione">Installazione</a></li>
<li class="links"><a class="xref" href="zentyal.html#zentyal-firststeps" title="Primi passi">Primi passi</a></li>
<li class="links"><a class="xref" href="zentyal.html#zentyal-references" title="Riferimenti">Riferimenti</a></li>
</ul></div>
<div class="sect2 sect" id="zentyal-installation"><div class="inner">
<div class="hgroup"><h2 class="title">Installazione</h2></div>
<div class="region"><div class="contents">
<p class="para">Zentyal 2.3 è disponibile nel repository Universe di Ubuntu 12.04; i moduli disponibili sono:</p>
<div class="list itemizedlist"><ul class="list itemizedlist">
<li class="list itemizedlist">
          <p class="para">zentyal-core e zentyal-common: il cuore dell'interfaccia <span class="app application">Zentyal</span> e le librerie comuni dell'infrastruttura. Comprende anche i registri e i moduli di avviso che forniscono all'amministratore un'interfaccia per visualizzare i registri e generano avvisi da questi.</p>
        </li>
<li class="list itemizedlist">
          <p class="para">zentyal-network: gestisce la configurazione della rete. Dalle interfacce (che supportano IP statici, DHCP, VLAN, bridge o PPPoE), ai gateway multipli in caso di più connessioni a internet, bilanciamento dei carichi e istradamento avanzato, rotte statiche o DNS dinamici.</p>
        </li>
<li class="list itemizedlist">
          <p class="para">zentyal-objects &amp; zentyal-services: fornisce un livello di astrazione per indirizzi di rete (per es. LAN invece di 192.168.1.0/24) e per le porte chiamate come servizi (per es. HTTP invece di 80/TCP).</p>
        </li>
<li class="list itemizedlist">
          <p class="para">zentyal-firewall: configura le regole di <span class="app application">iptables</span> per bloccare connessioni proibite, NAT e reindirizzamenti di porte.</p>
        </li>
<li class="list itemizedlist">
          <p class="para">zentyal-ntp: installa il demone NTP per sincronizzare l'orologio software del server e consentire ai client di rete di sincronizzare a loro volta i propri orologi su quello del server.</p>
        </li>
<li class="list itemizedlist">
          <p class="para">zentyal-dhcp: configura un server <span class="app application">ISC DHCP</span> che supporta intervalli di rete, indirizzi riservati statici e altre opzioni avanzate come NTP, WINS, aggiornamenti dei DNS dinamici e avvio di rete con PXE.</p>
        </li>
<li class="list itemizedlist">
          <p class="para">zentyal-dns: introduce un server DNS <span class="app application">ISC Bind9</span> nel server per effettuare la cache di query locali in qualità di server d'inoltro o come server autorevole per i domini configurati. Consente di configurare record A, CNAME, MX, NS, TXT e SRV.</p>
        </li>
<li class="list itemizedlist">
          <p class="para">zentyal-ca: integra in Zentyal un gestore di Autorità di Certificazione in modo tale da consentire agli utenti di autenticarsi ai servizi come con <span class="app application">OpenVPN</span>.</p>
        </li>
<li class="list itemizedlist">
          <p class="para">zentyal-openvpn: consente di configurare più server e client VPN usando <span class="app application">OpenVPN</span> e con configurazione dell'instradamento dinamico tramite <span class="app application">Quagga</span>.</p>
        </li>
<li class="list itemizedlist">
          <p class="para">zentyal-users: fornisce un'interfaccia per configurare e gestire utenti e gruppi su <span class="app application">OpenLDAP</span>. Altri servizi su Zentyal sono autenticati in LDAP con gestione centralizzata di utenti e gruppi. È anche possibile sincronizzare utenti, password e gruppi da un dominio <span class="app application">Microsoft Active Directory</span>.</p>
        </li>
<li class="list itemizedlist">
          <p class="para">zentyal-squid: configura <span class="app application">Squid</span> e <span class="app application">Dansguardian</span> per aumentare la velocità di navigazione, grazie alle capacità di caching e di filtro dei contenuti.</p>
        </li>
<li class="list itemizedlist">
          <p class="para">zentyal-samba: consente la configurazione di <span class="app application">Samba</span> e la sua integrazione con LDAP esistenti. Per mezzo della stessa interfaccia è possibile definire politiche delle password, creare risorse condivise e assegnare permessi.</p>
        </li>
<li class="list itemizedlist">
          <p class="para">zentyal-printers: integra <span class="app application">CUPS</span> con <span class="app application">Samba</span> e consente non solo di configurare stampanti, ma anche di concedere loro permessi basati su utenti e gruppi LDAP.</p>
        </li>
</ul></div>
<p class="para">Per installare <span class="app application">Zentyal</span>, in un terminale sul <span class="em emphasis">server</span> digitare il seguente comando (in cui «&lt;zentyal-module&gt;» è uno dei moduli dell'elenco precedente):</p>
<div class="screen"><pre class="contents "><span class="cmd command">sudo apt-get install &lt;zentyal-module&gt;</span>
</pre></div>
<div class="note" title="Annotazione"><div class="inner"><div class="region"><div class="contents">
      <p class="para"><span class="app application">Zentyal</span> pubblica un principale rilascio stabile una volta all'anno (in settembre) basato sul più recente rilascio LTS di Ubuntu; i rilasci stabili hanno numeri secondari pari (per es. 2.2, 3.0) mentre i rilasci «beta» hanno numeri secondari dispari (per es. 2.1, 2.3). In Ubuntu 12.04 è incluso il pacchetto <span class="app application">Zentyal</span> 2.3. Per effettuare il suo aggiornamento a un nuovo rilascio stabile pubblicato dopo il rilascio di Ubuntu 12.04, è possibile usare <a href="https://launchpad.net/~zentyal/" class="ulink" title="https://launchpad.net/~zentyal/">Zentyal Team PPA</a>. L'aggiornamento a un rilascio stabile più recente può fornire correzioni a piccoli bug, non applicate alla versione 2.3 in Precise, e più recenti funzionalità.</p>
      </div></div></div></div>
<div class="note note-tip" title="Suggerimento"><div class="inner"><div class="region"><div class="contents">
      <p class="para">Per maggiori informazioni sull'aggiunta di pacchetti da un PPA, consultare <a href="https://help.ubuntu.com/14.04/ubuntu-help/addremove-ppa.html" class="ulink" title="https://help.ubuntu.com/14.04/ubuntu-help/addremove-ppa.html">Aggiungere un PPA (Personal Package Archive)</a>.</p>
      </div></div></div></div>
<div class="note" title="Annotazione"><div class="inner"><div class="region"><div class="contents">
      <p class="para">In <a href="https://launchpad.net/~zentyal/" class="ulink" title="https://launchpad.net/~zentyal/">Zentyal Team PPA</a> è possibile trovare questi ulteriori moduli, non presenti nei repository di Ubuntu:</p>
      <div class="list itemizedlist"><ul class="list itemizedlist">
<li class="list itemizedlist">
          <p class="para">zentyal-antivirus: integra l'antivirus <span class="app application">ClamAV</span> con altri moduli come il proxy, la condivisione di file o il filtro di posta.</p>
        </li>
<li class="list itemizedlist">
          <p class="para">zentyal-asterisk: configura <span class="app application">Asterisk</span> per fornire un semplice centralino telefonico (PBX, Private Branch Exchange) con autenticazione basata su LDAP.</p>
        </li>
<li class="list itemizedlist">
          <p class="para">zentyal-bwmonitor: consente di monitorare l'uso della banda di rete da parte dei client LAN.</p>
        </li>
<li class="list itemizedlist">
          <p class="para">zentyal-captiveportal: integra un portale di accesso obbligatorio (captive portal) con firewall e utenti e gruppi LDAP.</p>
        </li>
<li class="list itemizedlist">
          <p class="para">zentyal-ebackup: consente di effetture backup pianificati del server usando il popolare strumento di backup <span class="app application">duplicity</span>.</p>
        </li>
<li class="list itemizedlist">
          <p class="para">zentyal-ftp: configura un server FTP con autenticazione basata su LDAP.</p>
        </li>
<li class="list itemizedlist">
          <p class="para">zentyal-ids: integra un sistema di rilevamento intrusioni nella rete.</p>
        </li>
<li class="list itemizedlist">
          <p class="para">zentyal-ipsec: consente di configurare tunnel IPsec usando <span class="app application">OpenSwan</span>.</p>
        </li>
<li class="list itemizedlist">
          <p class="para">zentyal-jabber: integra un server di messaggistica istantanea (XMPP) <span class="app application">ejabberd</span> con utenti e gruppi LDAP.</p>
        </li>
<li class="list itemizedlist">
          <p class="para">zentyal-thinclients: soluzione per «thin client» basata su <span class="app application">LTSP</span>.</p>
        </li>
<li class="list itemizedlist">
          <p class="para">zentyal-mail: stack completo per la posta che include <span class="app application">Postfix</span> e <span class="app application">Dovecot</span> con backend LDAP.</p>
        </li>
<li class="list itemizedlist">
          <p class="para">zentyal-mailfilter: configura <span class="app application">amavisd</span> con lo stack per filtrare posta indesiderata e virus allegati.</p>
        </li>
<li class="list itemizedlist">
          <p class="para">zentyal-monitor: integra <span class="app application">collectd</span> per monitorare le prestazioni del server e i servizi in esecuzione.</p>
        </li>
<li class="list itemizedlist">
          <p class="para">zentyal-pptp: configura un server VPN <span class="app application">PPTP</span>.</p>
        </li>
<li class="list itemizedlist">
          <p class="para">zentyal-radius: integra <span class="app application">FreeRADIUS</span> con utenti e gruppi LDAP.</p>
        </li>
<li class="list itemizedlist">
          <p class="para">zentyal-software: semplice interfaccia per gestire i moduli installati di <span class="app application">Zentyal</span> e gli aggiornamenti del sistema.</p>
        </li>
<li class="list itemizedlist">
          <p class="para">zentyal-trafficshaping: configura le regole del traffico per limitare la larghezza di banda e migliorare la latenza.</p>
        </li>
<li class="list itemizedlist">
          <p class="para">zentyal-usercorner: consente agli utenti di modificare i propri attributi LDAP usando un browser web.</p>
        </li>
<li class="list itemizedlist">
          <p class="para">zentyal-virt: semplice interfaccia per creare e gestire macchine virtuali basate su <span class="app application">libvirt</span>.</p>
        </li>
<li class="list itemizedlist">
          <p class="para">zentyal-webmail: consente di accedere alla propria posta usando il popolare servizio di webmail <span class="app application">Roundcube</span>.</p>
        </li>
<li class="list itemizedlist">
          <p class="para">zentyal-webserver: configura il server web <span class="app application">Apache</span> per ospitare diversi siti sulla propria macchina.</p>
        </li>
<li class="list itemizedlist">
          <p class="para">zentyal-zarafa: integra la suite di software condiviso <span class="app application">Zarafa</span> con lo stack per posta elettronica <span class="app application">Zentyal</span> e LDAP.</p>
        </li>
</ul></div>
      </div></div></div></div>
</div></div>
</div></div>
<div class="sect2 sect" id="zentyal-firststeps"><div class="inner">
<div class="hgroup"><h2 class="title">Primi passi</h2></div>
<div class="region"><div class="contents">
<p class="para">A ciascun account di sistema appartenente al gruppo «sudo» è consentito l'accesso all'interfaccia web <span class="app application">Zentyal</span>. Se si usa l'utente creato durante l'installazione, questo appartiene al gruppo «sudo» per impostazione predefinita.</p>
<div class="note note-tip" title="Suggerimento"><div class="inner"><div class="region"><div class="contents">
      <p class="para">Se è necessario aggiungere un altro utente al gruppo «sudo», basta eseguire:</p>
<div class="screen"><pre class="contents "><span class="cmd command">sudo adduser NOME_UTENTE sudo</span>
</pre></div>
      </div></div></div></div>
<p class="para">Per accedere all'interfaccia web <span class="app application">Zentyal</span>, navigare in https://localhost/ (o l'IP del proprio server remoto). Zentyal crea e firma il proprio certificato SSL,  pertanto è necessario accettare un'eccezione di sicurezza sul proprio browser.</p>
<p class="para">Una volta eseguito l'accesso, verrà visualizzato un cruscotto con una panoramica del server: per configurare le caratteristiche dei moduli installati, aprire le diverse sezioni del menù sulla sinistra. Quando vengono effettuate modifiche, nell'angolo superiore destro appare il pulsante rosso <span class="em emphasis">Save changes</span> su cui fare clic per salvare tutte le modifiche alla configurazione. Per applicare queste modifiche nel server, è necessario abilitare il modulo, mediante la voce <span class="em emphasis">Module Status </span> nel menù sulla sinistra. Ogni volta che si abilita un modulo, appare una finestra di popup di conferma prima che vengano eseguite le necessarie operazioni e i cambiamenti sul server e sui file di configurazione.</p>
<div class="note" title="Annotazione"><div class="inner"><div class="region"><div class="contents">
      <p class="para">Per personalizzare il file di configurazione o eseguire determinate azioni (script o comandi) per configurare caratteristiche non disponibili su <span class="app application">Zentyal</span>, collocare i modelli dei file di configurazione personalizzata in /etc/zentyal/stubs/&lt;module&gt;/ e i puntatori in /etc/zentyal/hooks/&lt;module&gt;.&lt;action&gt;.</p>
      </div></div></div></div>
</div></div>
</div></div>
<div class="sect2 sect" id="zentyal-references"><div class="inner">
<div class="hgroup"><h2 class="title">Riferimenti</h2></div>
<div class="region"><div class="contents">
<p class="para">Pagina della documentazione ufficiale di <a href="http://doc.zentyal.org/" class="ulink" title="http://doc.zentyal.org/">Zentyal</a>.</p>
<p class="para">Consultare anche la pagina della <a href="http://trac.zentyal.org/wiki/Documentation" class="ulink" title="http://trac.zentyal.org/wiki/Documentation">documentazione della comunità di Zentyal</a>.</p>
<p class="para">Non dimenticare di visitare il <a href="http://forum.zentyal.org/" class="ulink" title="http://forum.zentyal.org/">forum</a> per il supporto della comunità, commenti, richieste di caratteristiche, ecc.</p>
</div></div>
</div></div>
</div>
<div class="links nextlinks">
<a class="nextlinks-prev" href="puppet.html" title="Puppet">Indietro</a><a class="nextlinks-next" href="network-authentication.html" title="Autenticazione di rete">Avanti</a>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this serverguide documentation, <a href="https://bugs.launchpad.net/serverguide">file a bug report</a>.</p></div>
</div>
</body>
</html>
