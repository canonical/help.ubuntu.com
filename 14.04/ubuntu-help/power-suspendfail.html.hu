<!DOCTYPE html>
<html lang=hu>
<head>
<meta http-equiv="Content-Type" content="text/html; charset=UTF-8">
<title>Miért nem kapcsol vissza felfüggesztés után a számítógépem?</title>
<link rel="stylesheet" type="text/css" href="hu.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="http://www.ubuntu.com/partners">Partners</a></li>
<li><a href="http://www.ubuntu.com/support">Support</a></li>
<li><a href="http://www.ubuntu.com/community">Community</a></li>
<li><a href="http://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="http://community.ubuntu.com/contribute/documentation/">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails" role="navigation">
<div class="trail">
<a href="../../14.04" class="trail">Ubuntu 14.04</a> » <a class="trail" href="index.html" title="Ubuntu felhasználói kézikönyv"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Súgó"></span></span> Ubuntu felhasználói kézikönyv</a> » <a class="trail" href="hardware.html" title="Hardver és illesztőprogramok">Hardver</a> › <a class="trail" href="hardware.html#problems" title="Gyakori problémák">Problémák</a> » <a class="trail" href="power.html#problems" title="Problémák">Energiagazdálkodási problémák</a> » </div>
<div class="trail">
<a href="../../14.04" class="trail">Ubuntu 14.04</a> » <a class="trail" href="index.html" title="Ubuntu felhasználói kézikönyv"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Súgó"></span></span> Ubuntu felhasználói kézikönyv</a> » <a class="trail" href="hardware.html" title="Hardver és illesztőprogramok">Hardver</a> › <a class="trail" href="hardware.html#problems" title="Gyakori problémák">Problémák</a> » <a class="trail" href="hardware-problems-graphics.html" title="Képernyőproblémák">Képernyőproblémák</a> » </div>
</div>
<div id="cwt-content" class="clearfix content-area"><div id="page">
<div id="content">
<div class="hgroup"><h1 class="title"><span class="title">Miért nem kapcsol vissza felfüggesztés után a számítógépem?</span></h1></div>
<div class="region">
<div class="contents"><p class="p">Ha számítógépét <span class="link"><a href="power-suspend.html" title="Mi történik a számítógép felfüggesztésekor?">felfüggeszti</a></span> vagy <span class="link"><a href="power-hibernate.html" title="Hogyan hibernálhatom a számítógépet?">hibernálja</a></span>, majd megpróbálja folytatni a használatát vagy visszakapcsolni, előfordulhat, hogy ez nem sikerül. Ezt a felfüggesztést és hibernálást nem megfelelően támogató hardver okozhatja.</p></div>
<div id="resume" class="sect"><div class="inner">
<div class="hgroup"><h2 class="title"><span class="title">A számítógépem nem tér vissza a felfüggesztésből</span></h2></div>
<div class="region"><div class="contents">
<p class="p">Amikor számítógépének felfüggesztése után megnyom egy billentyűt vagy kattint az egérrel, akkor annak fel kell ébrednie, és meg kell jelenítenie a jelszót kérő képernyőt. Ha ez nem történik meg, akkor próbálja megnyomni a bekapcsológombot (ne tartsa lenyomva, csak egyszer nyomja meg).</p>
<p class="p">Ha ez sem segít, akkor győződjön meg róla, hogy a monitor be van kapcsolva, és nyomjon le újra egy billentyűt.</p>
<p class="p">Végső esetben kapcsolja ki a számítógépet a bekapcsológombot 5-10 másodpercig lenyomva tartva. Ekkor a nem mentett munkája elvész, azonban újra be tudja kapcsolni a számítógépet.</p>
<p class="p">Ha ez minden felfüggesztéskor megtörténik, akkor valószínűleg az adott hardverrel nem működik megfelelően a felfüggesztés.</p>
<div class="note note-warning" title="Figyelmeztetés"><div class="inner"><div class="region"><div class="contents"><p class="p">Ha a számítógép elveszti a tápellátást, és nincs alternatív energiaellátása (például akkumulátora), akkor ki fog kapcsolni.</p></div></div></div></div>
</div></div>
</div></div>
<div id="hibernate" class="sect"><div class="inner">
<div class="hgroup"><h2 class="title"><span class="title">A számítógép ismételt bekapcsolásakor egyik alkalmazásom/dokumentumom sincs újra megnyitva</span></h2></div>
<div class="region"><div class="contents">
<p class="p">Ha számítógépét hibernálta, majd újra bekapcsolta, de dokumentumai vagy alkalmazásai egyike sincs nyitva, akkor a hibernálás valószínűleg meghiúsult. Néha ez egy átmeneti probléma miatt történik, és a hibernálás a következő alkalommal sikeres lesz. Az is előfordulhat, hogy a számítógép újraindítását igénylő szoftverfrissítést telepített, ebben az esetben a számítógép a hibernálás helyett leállhatott.</p>
<p class="p">Az is lehetséges, hogy a számítógép azért nem képes hibernálni, mert a hardver nem támogatja azt megfelelően. Ezt például a hardver linuxos illesztőprogramjainak hibája okozhatja. Ezt a hibernálás megismétlésével tesztelheti. Ha másodszorra sem sikerül, akkor valószínűleg a számítógép illesztőprogramjai hibásak.</p>
</div></div>
</div></div>
<div id="hardware" class="sect"><div class="inner">
<div class="hgroup"><h2 class="title"><span class="title">A vezeték nélküli kapcsolat (vagy más hardver) nem működik a számítógép felébresztésekor</span></h2></div>
<div class="region"><div class="contents">
<p class="p">Ha a számítógépet felfüggeszti vagy hibernálja, majd folytatja a használatát, akkor előfordulhat, hogy az internetkapcsolat, az egér vagy más eszköz nem fog megfelelően működni. Ezt az eszköz illesztőprogramja okozhatja, amely nem támogatja megfelelően a felfüggesztést vagy hibernálást. Ez az <span class="link"><a href="hardware-driver.html" title="Mi az az illesztőprogram?">illesztőprogram hibája</a></span>, és nem az eszközé.</p>
<p class="p">Ha az eszközön van ki/be kapcsoló gomb, akkor próbálja meg ki- és bekapcsolni. A legtöbb esetben az eszköz ilyenkor újra működni kezd. Ha USB-kábellel csatlakozik, akkor húzza ki az eszközt, majd dugja vissza újra.</p>
<p class="p">Ha nem tudja kikapcsolni/kihúzni az eszközt, vagy ez nem használ, akkor indítsa újra számítógépét az eszköz működőképessé tételéhez.</p>
</div></div>
</div></div>
<div class="sect sect-links" role="navigation">
<div class="hgroup"></div>
<div class="contents">
<div class="links guidelinks"><div class="inner">
<div class="title"><h2><span class="title">További információk</span></h2></div>
<div class="region"><ul>
<li class="links ">
<a href="power.html#problems" title="Problémák">Energiagazdálkodási problémák</a><span class="desc"> — Energiagazdálkodással és akkumulátorokkal kapcsolatos problémák elhárítása.</span>
</li>
<li class="links ">
<a href="hardware-problems-graphics.html" title="Képernyőproblémák">Képernyőproblémák</a><span class="desc"> — Képernyő- és grafikai hibák elhárítása.</span>
</li>
</ul></div>
</div></div>
<div class="links seealsolinks"><div class="inner">
<div class="title"><h2><span class="title">Lásd még</span></h2></div>
<div class="region"><ul>
<li class="links ">
<a href="power-nowireless.html" title="Felébresztés után nem működik a vezeték nélküli hálózat">Felébresztés után nem működik a vezeték nélküli hálózat</a><span class="desc"> — Néhány vezeték nélküli eszköz rosszul kezeli a számítógép felfüggesztését, és nem folytatja a működést megfelelően.</span>
</li>
<li class="links ">
<a href="power-hibernate.html" title="Hogyan hibernálhatom a számítógépet?">Hogyan hibernálhatom a számítógépet?</a><span class="desc"> — A hibernálás alapesetben le van tiltva, mert nem elég jó a támogatása.</span>
</li>
<li class="links ">
<a href="power-closelid.html" title="Miért kapcsol ki a számítógépem, amikor lezárom a fedelét?">Miért kapcsol ki a számítógépem, amikor lezárom a fedelét?</a><span class="desc"> — A laptopok az energiafelhasználás csökkentése érdekében alvó állapotba kerülnek, amikor lezárja a fedelüket.</span>
</li>
</ul></div>
</div></div>
</div>
</div>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this documentation, <a href="https://bugs.launchpad.net/ubuntu/+source/ubuntu-docs">file a bug</a>.</p></div>
</div>
</body>
</html>
