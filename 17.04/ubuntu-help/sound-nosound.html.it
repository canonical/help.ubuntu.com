<!DOCTYPE html>
<html lang=it>
<head>
<meta http-equiv="Content-Type" content="text/html; charset=UTF-8">
<title>Nessun suono viene riprodotto dal computer</title>
<link rel="stylesheet" type="text/css" href="it.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="http://www.ubuntu.com/partners">Partners</a></li>
<li><a href="http://www.ubuntu.com/support">Support</a></li>
<li><a href="http://www.ubuntu.com/community">Community</a></li>
<li><a href="http://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="http://community.ubuntu.com/contribute/documentation/">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails" role="navigation">
<div class="trail">
<span style="color: #333">Ubuntu 17.04</span> » <a class="trail" href="index.html" title="Guida Ubuntu Desktop"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Help"></span></span> Guida Ubuntu Desktop</a> » <a class="trail" href="prefs.html" title="Impostazioni utente e di sistema">Impostazioni</a> » <a class="trail" href="media.html#sound" title="Audio di base">Audio</a> » <a class="trail" href="sound-broken.html" title="Problemi con l'audio">Problemi con l'audio</a> » </div>
<div class="trail">
<span style="color: #333">Ubuntu 17.04</span> » <a class="trail" href="index.html" title="Guida Ubuntu Desktop"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Help"></span></span> Guida Ubuntu Desktop</a> » <a class="trail" href="hardware.html" title="Hardware e driver">Hardware</a> › <a class="trail" href="hardware.html#problems" title="Problemi comuni">Problemi</a> » <a class="trail" href="sound-broken.html" title="Problemi con l'audio">Problemi con l'audio</a> » </div>
</div>
<div id="cwt-content" class="clearfix content-area"><div id="page">
<div id="content">
<div class="hgroup"><h1 class="title"><span class="title">Nessun suono viene riprodotto dal computer</span></h1></div>
<div class="region">
<div class="contents"><p class="p">Se non è possibile udire alcun suono dal proprio computer, per esempio mentre si riproduce della musica, provare a seguire queste istruzioni per risolvere il problema.</p></div>
<div id="mute" class="sect"><div class="inner">
<div class="hgroup"><h2 class="title"><span class="title">Assicurarsi che il volume non sia impostato a muto</span></h2></div>
<div class="region"><div class="contents">
<p class="p">Fare clic sul <span class="gui">Menù audio</span> nella barra dei menù (assomiglia a un altoparlante) e assicurarsi che l'audio non sia escluso o il volume non sia al minimo.</p>
<p class="p">Alcuni computer portatili dispongono di interruttori fisici per abilitare o disabilitare l'audio: provare a premere quel tasto e controllare se risolve il problema.</p>
<p class="p">Potrebbe essere utile anche verificare che all'applicazione in uso (il riproduttore audio o video) non sia stato escluso l'audio: tale applicazione potrebbe avere un pulsante per fare ciò nella finestra principale. Inoltre, fare clic sul menù audio nella barra dei menù e selezionare <span class="gui">Impostazioni audio</span>, quando la finestra <span class="gui">Audio</span> appare spostarsi nella scheda <span class="gui">Applicazioni</span> e controllare che l'applicazione non sia stata silenziata.</p>
</div></div>
</div></div>
<div id="speakers" class="sect"><div class="inner">
<div class="hgroup"><h2 class="title"><span class="title">Controllare il funzionamento degli altoparlanti</span></h2></div>
<div class="region"><div class="contents">
<p class="p">Se il computer è dotato di altoparlanti esterni, assicurarsi che siano accesi e che il volume sia impostato a un livello adeguato. Assicurarsi inoltre che il cavo degli altoparlanti sia collegato alla corretta presa, solitamente di colore verde, del computer.</p>
<p class="p">Alcune schede audio sono in grado di modificare la presa utilizzata per l'uscita (verso gli altoparlanti) e per l'ingresso (da un microfono). La presa che gestisce l'uscita audio potrebbe risultare diversa sotto Linux rispetto a Windows o Mac OS. Provare a collegare il cavo degli altoparlanti alle diverse prese audio del computer per assicurarsi che funzionino.</p>
<p class="p">Un'ultimo controllo consiste nel verificare che il cavo audio sia saldamente collegato agli altoparlanti: alcuni possono avere più di un ingresso.</p>
</div></div>
</div></div>
<div id="device" class="sect"><div class="inner">
<div class="hgroup"><h2 class="title"><span class="title">Controllare che il corretto dispositivo audio sia selezionato</span></h2></div>
<div class="region"><div class="contents">
<p class="p">Alcuni computer dispongono di molteplici dispositivo audio installati. Alcuni di questi sono in grado di riprodurre audio, altri no ed è per questo che è necessario verificare di aver selezionato quello corretto (potrebbe essere necessario procedere per tentativi prima di trovare quello corretto).</p>
<div class="steps"><div class="inner"><div class="region"><ol class="steps">
<li class="steps"><p class="p">Fare clic sul <span class="gui">Menù audio</span> nella <span class="gui">Barra dei menù</span> e selezionare <span class="gui">Impostazioni audio</span>.</p></li>
<li class="steps"><p class="p">Nella finestra <span class="gui">Audio</span>, provare selezionando un'uscita differente dall'elenco <span class="gui">Riproduci suono tramite</span>.</p></li>
<li class="steps"><p class="p">Per il dispositivo selezionato, fare clic su <span class="gui">Suono di prova</span>. Nella finestra che compare, fare clic su ciascuno dei pulsanti relativo di ogni altoparlante: quando premuto, pronuncerà la posizione dell'altoparlante attraverso il canale audio corrispondente all'altoparlante stesso.</p></li>
<li class="steps"><p class="p">Nel caso questa operazione non funzionasse, provare la stessa con tutti i dispositivi elencati.</p></li>
</ol></div></div></div>
</div></div>
</div></div>
<div id="hardware-detected" class="sect"><div class="inner">
<div class="hgroup"><h2 class="title"><span class="title">Controllare che la scheda audio sia rilevata correttamente</span></h2></div>
<div class="region"><div class="contents">
<p class="p">La scheda audio potrebbe non essere stata rilevata correttamente, nel qual caso il computer non sarà in grado di riprodurre alcun suono. Una delle cause possibili del non funzionamento della scheda audio potrebbe essere la mancata installazione dei driver adatti.</p>
<div class="steps"><div class="inner"><div class="region"><ol class="steps">
<li class="steps"><p class="p">Aprire la <span class="link"><a href="unity-dash-intro.html" title="Trovare applicazioni, file, musica e molto di più con la Dash">Dash</a></span> e lanciare un Terminale.</p></li>
<li class="steps"><p class="p">Digitare <span class="cmd">aplay -l</span> e premere <span class="key"><kbd>Invio</kbd></span>.</p></li>
<li class="steps"><p class="p">Viene mostrato un elenco di dispositivi. Se non vi è alcun dispositivo, la propria scheda audio non è stata rilevata.</p></li>
</ol></div></div></div>
<p class="p">Se la scheda audio non viene rilevata, potrebbe essere necessario installare i driver manualmente. La procedura d'installazione dipende dalla proprio scheda audio.</p>
<p class="p">Per controllare il modello di scheda audio installata utilizzare il comando <span class="cmd">lspci</span> in un <span class="app">Terminale</span>. Per ottenere risultati più esaustivi, tale comando deve essere eseguito come <span class="link"><a href="user-admin-explain.html" title="Come funzionano i privilegi di amministrazione?">superutente</a></span>: digitare <span class="cmd">sudo lspci</span> e inserire la propria password. Nell'elenco a video dovrebbe essere presente un <span class="em">audio controller</span> o un <span class="em">audio device</span> — il dato è corredato da fabbricante e modello della scheda audio. L'utilizzo del comando <span class="cmd">sudo lspci -v</span> fornisce un elenco con informazioni più dettagliate.</p>
<p class="p">Driver della proprio scheda audio potrebbero essere disponibili cercando su Internet oppure è possibile <span class="link"><a href="report-ubuntu-bug.html" title="Segnalare problemi con Ubuntu">segnalare il problema</a></span> di non funzionalità.</p>
<p class="p">Nel caso in cui non fosse possibile trovare i driver della propria scheda audio, è possibile considerare l'acquisto di una nuova scheda. In commercio si possono trovare schede da installare all'interno del computer o schede audio esterne USB.</p>
</div></div>
</div></div>
<div class="sect sect-links" role="navigation">
<div class="hgroup"></div>
<div class="contents"><div class="links guidelinks"><div class="inner">
<div class="title"><h2><span class="title">Ulteriori informazioni</span></h2></div>
<div class="region"><ul><li class="links ">
<a href="sound-broken.html" title="Problemi con l'audio">Problemi con l'audio</a><span class="desc"> — Risolvere problemi come l'assenza di audio o di bassa qualità audio.</span>
</li></ul></div>
</div></div></div>
</div>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this documentation, <a href="https://bugs.launchpad.net/ubuntu/+source/ubuntu-docs">file a bug</a>.</p></div>
</div>
</body>
</html>
