<!DOCTYPE html>
<html lang=nl>
<head>
<meta http-equiv="Content-Type" content="text/html; charset=UTF-8">
<title>Ik hoor helemaal geen geluid op de computer</title>
<link rel="stylesheet" type="text/css" href="nl.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="http://www.ubuntu.com/partners">Partners</a></li>
<li><a href="http://www.ubuntu.com/support">Support</a></li>
<li><a href="http://www.ubuntu.com/community">Community</a></li>
<li><a href="http://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="http://community.ubuntu.com/contribute/documentation/">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails" role="navigation">
<div class="trail">
<span style="color: #333">Ubuntu 17.04</span> » <a class="trail" href="index.html" title="Handleiding Ubuntu-desktop"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Help"></span></span> Handleiding Ubuntu-desktop</a> » <a class="trail" href="prefs.html" title="Gebruikers- &amp; systeeminstellingen">Instellingen</a> » <a class="trail" href="media.html#sound" title="Basisgeluid">Geluid</a> » <a class="trail" href="sound-broken.html" title="Geluidsproblemen">Geluidsproblemen</a> » </div>
<div class="trail">
<span style="color: #333">Ubuntu 17.04</span> » <a class="trail" href="index.html" title="Handleiding Ubuntu-desktop"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Help"></span></span> Handleiding Ubuntu-desktop</a> » <a class="trail" href="hardware.html" title="Hardware &amp; stuurprogramma's">Hardware</a> › <a class="trail" href="hardware.html#problems" title="Veel voorkomende problemen">Problemen</a> » <a class="trail" href="sound-broken.html" title="Geluidsproblemen">Geluidsproblemen</a> » </div>
</div>
<div id="cwt-content" class="clearfix content-area"><div id="page">
<div id="content">
<div class="hgroup"><h1 class="title"><span class="title">Ik hoor helemaal geen geluid op de computer</span></h1></div>
<div class="region">
<div class="contents"><p class="p">Als u geen geluid hoort op uw computer, bijvoorbeeld bij het afspelen van muziek, probeer dan de volgende stappen uit om te zien of u het probleem kunt oplossen.</p></div>
<div id="mute" class="sect"><div class="inner">
<div class="hgroup"><h2 class="title"><span class="title">Zorg ervoor dat het geluid niet gedempt is.</span></h2></div>
<div class="region"><div class="contents">
<p class="p">Klik op het <span class="gui">geluidsmenu</span> in de menubalk (het ziet eruit als een luidspreker) en controleer of het geluid niet gedempt is of het volume laag staat.</p>
<p class="p">Sommige laptops hebben schakelaars of toetsen op hun toetsenbord om het geluid te dempen—probeer op die toets te drukken om te kijken of het geluid daardoor niet meer gedempt wordt.</p>
<p class="p">U dient ook te controleren of u het geluid van de toepassing die u gebruikt voor het afspelen van geluid (b.v. uw muziekspeler of mediaspeler) niet heeft gedempt. Mogelijk heeft de toepassing een knop voor het dempen of een volumeknop in haar hoofdvenster, dus controleer dit a.u.b. Klik op het geluidsmenu in de menubalk en kies <span class="gui">Geluidsinstellingen</span>. Wanneer het venster <span class="gui">Geluid</span> verschijnt, ga dan naar het tabblad <span class="gui">Toepassingen</span> en controleer of uw toepassing niet gedempt is.</p>
</div></div>
</div></div>
<div id="speakers" class="sect"><div class="inner">
<div class="hgroup"><h2 class="title"><span class="title">Controleer of de luidsprekers op de juiste manier verbonden en ingeschakeld zijn.</span></h2></div>
<div class="region"><div class="contents">
<p class="p">Als uw computer externe luidsprekers heeft, controleer dan of ze ingeschakeld zijn en het volume hoog genoeg staat. Controleer of de luidsprekerkabel goed is aangesloten of de ‘uitvoer’-audioaansluiting aan de achterkant van uw computer. Deze aansluiting is gewoonlijk lichtgroen van kleur.</p>
<p class="p">Sommige geluidskaarten kunnen de aansluitingen die ze voor uitvoer (naar de luidsprekers) en invoer (van bijvoorbeeld een microfoon) gebruiken omwisselen. De uitvoeraansluiting kan anders zijn op Linux dan op Windows of Mac OS. Probeer de luidsprekerkabel op de verschillende aansluitingen aan te sluiten om te kijken of dit helpt.</p>
<p class="p">Een laatste stap is het controleren of de audiokabel goed aangesloten is op de achterkant van de luidsprekers. Sommige luidsprekers hebben ook meer dan één invoer.</p>
</div></div>
</div></div>
<div id="device" class="sect"><div class="inner">
<div class="hgroup"><h2 class="title"><span class="title">Controleer of het juiste geluidsapparaat is geselecteerd</span></h2></div>
<div class="region"><div class="contents">
<p class="p">Op sommige computers zijn meerdere "geluidsapparaten" geïnstalleerd. Sommige hiervan kunnen geluid uitvoeren en sommige niet, dus moet u ervoor zorgen dat u het juiste apparaat geselecteerd heeft. Dit kan inhouden dat u wat moet uitproberen voordat u de juiste heeft.</p>
<div class="steps"><div class="inner"><div class="region"><ol class="steps">
<li class="steps"><p class="p">Klik op het<span class="gui">Geluidsmenu</span> in de <span class="gui">menubalk</span> en klik op <span class="gui">Geluidsinstellingen</span>.</p></li>
<li class="steps"><p class="p">Probeer het door in het venster <span class="gui">Geluid</span> dat verschijnt een andere uitvoer te selecteren in de lijst <span class="gui">Geluid afspelen via</span>.</p></li>
<li class="steps"><p class="p">Klik voor het geselecteerde apparaat op <span class="gui">Testen</span>. Klik in het venster dat verschijnt op de knop voor elke luidspreker. Bij elke knop zal de positie ervan uitgesproken worden op het kanaal dat overeenkomt met die luidspreker.</p></li>
<li class="steps"><p class="p">Als dat niet werkt, dan kunt u proberen hetzelfde te doen voor elk ander apparaat dat in de lijst staat.</p></li>
</ol></div></div></div>
</div></div>
</div></div>
<div id="hardware-detected" class="sect"><div class="inner">
<div class="hgroup"><h2 class="title"><span class="title">Controleren of de geluidskaart op de juiste manier werd gedetecteerd</span></h2></div>
<div class="region"><div class="contents">
<p class="p">Het kan zijn dat uw geluidskaart niet op de juiste manier werd gedetecteerd. Als dat het geval is, dan zal uw computer denken dat hij geen geluid kan afspelen. Een mogelijke reden waarom de kaart niet juist gedetecteerd werd, is dat de stuurprogramma's voor de kaart niet geïnstalleerd zijn.</p>
<div class="steps"><div class="inner"><div class="region"><ol class="steps">
<li class="steps"><p class="p">Ga naar de <span class="link"><a href="unity-dash-intro.html" title="Toepassingen, bestanden, muziek en meer zoeken met de Snelzoeker">Snelzoeker</a></span> en open de Terminal.</p></li>
<li class="steps"><p class="p">Typ <span class="cmd">aplay -l</span> en druk op <span class="key"><kbd>Enter</kbd></span>.</p></li>
<li class="steps"><p class="p">Er wordt een lijst met apparaten getoond. Als er geen <span class="gui">playback hardware-apparaten</span> zijn, dan werd uw geluidskaart niet gedetecteerd.</p></li>
</ol></div></div></div>
<p class="p">Als uw geluidskaart niet gedetecteerd werd, dan kan het zijn dat u handmatig stuurprogramma's daarvoor moet installeren. Hoe u dat doet hangt af van de kaart die u heeft.</p>
<p class="p">U kunt zien welke geluidskaart u heeft door in een <span class="app">Terminalvenster</span> de opdracht <span class="cmd">lspci</span> in te typen. U krijgt meer resultaten als u <span class="cmd">lspci</span> uitvoert als <span class="link"><a href="user-admin-explain.html" title="Hoe werken beheerdersrechten?">superuser</a></span>; voer <span class="cmd">sudo lspci</span> in en typ uw wachtwoord. Kijk of er een <span class="em">audio controller</span> of <span class="em">audio device</span> in de lijst staat—het merk en modelnummer van de geluidskaart zouden erbij moeten staan. Met de opdracht <span class="cmd">sudo lspci -v</span> krijgt u een lijst met meer gedetailleerde informatie te zien.</p>
<p class="p">U kunt mogelijk stuurprogramma's voor uw kaart vinden en installeren door te zoeken op het internet. U kunt ook <span class="link"><a href="report-ubuntu-bug.html" title="Een fout in Ubuntu melden">een fout melden</a></span>.</p>
<p class="p">Als u geen stuurprogramma's voor uw geluidskaart kunt krijgen, dan kunt u overwegen een nieuwe geluidskaart aan te schaffen. U kunt externe USB-geluidskaarten kopen, of geluidskaarten die in de computer kunnen worden geplaatst.</p>
</div></div>
</div></div>
<div class="sect sect-links" role="navigation">
<div class="hgroup"></div>
<div class="contents"><div class="links guidelinks"><div class="inner">
<div class="title"><h2><span class="title">Meer informatie</span></h2></div>
<div class="region"><ul><li class="links ">
<a href="sound-broken.html" title="Geluidsproblemen">Geluidsproblemen</a><span class="desc"> — Problemen zoals het niet hebben van geluid of geluid van slechte kwaliteit oplossen.</span>
</li></ul></div>
</div></div></div>
</div>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this documentation, <a href="https://bugs.launchpad.net/ubuntu/+source/ubuntu-docs">file a bug</a>.</p></div>
</div>
</body>
</html>
