<!DOCTYPE html>
<html lang=hu>
<head>
<meta http-equiv="Content-Type" content="text/html; charset=UTF-8">
<title>Kötetek és partíciók kezelése</title>
<link rel="stylesheet" type="text/css" href="hu.css">
<script type="text/javascript" src="jquery.js"></script><script type="text/javascript" src="jquery.syntax.js"></script><script type="text/javascript" src="yelp.js"></script>
</head>
<body id="home">
<script src="https://ssl.google-analytics.com/urchin.js" type="text/javascript"></script><script type="text/javascript">
        _uacct = "UA-1018242-8";
        urchinTracker();
      </script><div id="container">
<div id="container-inner">
<div id="mothership"><ul>
<li><a href="https://partners.ubuntu.com">Partners</a></li>
<li><a href="https://www.ubuntu.com/support/community-support">Support</a></li>
<li><a href="https://community.ubuntu.com">Community</a></li>
<li><a href="https://www.ubuntu.com">Ubuntu.com</a></li>
</ul></div>
<div id="header">
<h1 id="ubuntu-header"><a href="https://help.ubuntu.com/">Ubuntu Documentation</a></h1>
<ul id="main-menu">
<li><a class="main-menu-item current" href="../../">Official Documentation</a></li>
<li><a href="https://help.ubuntu.com/community/CommunityHelpWiki">Community Help Wiki</a></li>
<li><a href="https://community.ubuntu.com/t/contribute/26">Contribute</a></li>
</ul>
</div>
<div id="menu-search"><div id="search-box">
<noscript><form action="https://www.google.com/cse" id="cse-search-box"><div>
<input type="hidden" name="cx" value="003883529982892832976:e2vwumte3fq"><input type="hidden" name="ie" value="UTF-8"><input type="text" name="q" size="21"><input type="submit" name="sa" value="Search">
</div></form></noscript>
<script>
                document.write('<form action="../../search.html" id="cse-search-box">');
                document.write('  <div>');
                document.write('    <input type="hidden" name="cof" value="FORID:9">');
                document.write('    <input type="hidden" name="cx" value="003883529982892832976:e2vwumte3fq">');
                document.write('    <input type="hidden" name="ie" value="UTF-8">');
                document.write('    <input type="text" name="q" size="21">');
                document.write('    <input type="submit" name="sa" value="Search">');
                document.write('  </div>');
                document.write('</form>');
              </script>
</div></div>
<div class="trails" role="navigation"><div class="trail">
<span style="color: #333">Ubuntu 18.04</span> » <a class="trail" href="index.html.hu" title="Ubuntu felhasználói kézikönyv"><span class="media"><span class="media media-image"><img src="figures/ubuntu-logo.png" height="16" width="16" class="media media-inline" alt="Help"></span></span> Ubuntu Desktop Guide</a> » <a class="trail" href="hardware.html.hu" title="Hardver és illesztőprogramok">Hardver</a> » <a class="trail" href="disk.html.hu" title="Lemezek és tárolók">Lemezek és tárolók</a> » </div></div>
<div id="cwt-content" class="clearfix content-area"><div id="page">
<div id="content">
<div class="hgroup"><h1 class="title"><span class="title">Kötetek és partíciók kezelése</span></h1></div>
<div class="region">
<div class="contents">
<p class="p">A <span class="em">kötet</span> szót a tárolóeszközök, például merevlemezek leírására használjuk. Vonatkozhat még az eszközön lévő tárterület egy <span class="em">részére</span> is, mivel a tárterület feldarabolható. A számítógép ezt a tárterületet a fájlrendszeren keresztül teszi elérhetővé, a <span class="em">csatolásnak</span> nevezett folyamat során. A csatolt kötetek lehetnek merevlemezek, USB-meghajtók, DVD-RW lemezek, SD-kártyák és egyéb adathordozók. Ha egy kötet csatolva van, akkor olvashat róla és írhat rá fájlokat.</p>
<p class="p">A csatolt kötetet gyakran <span class="em">partíciónak</span> is nevezik, noha ezek nem feltétlenül azonosak. A „partíció” egyetlen meghajtó legalább egy <span class="em">fizikai</span> tárolóterületét jelenti. A partíciót csatolása után nevezhetjük kötetnek, mert ekkor válnak elérhetővé a rajta lévő fájlok. A kötetekre a tárolást a „háttérben” végző partíciók és meghajtók megcímkézett, elérhető „kirakataiként” lehet tekinteni.</p>
</div>
<div id="manage" class="sect"><div class="inner">
<div class="hgroup"><h2 class="title"><span class="title">Kötetek és partíciók megjelenítése és kezelése a Lemezkezelővel</span></h2></div>
<div class="region"><div class="contents">
<p class="p">A Lemezkezelővel ellenőrizheti és módosíthatja a számítógép tárolóköteteit.</p>
<div class="steps"><div class="inner"><div class="region"><ol class="steps">
<li class="steps"><p class="p">Nyissa meg a <span class="gui">Tevékenységek</span> áttekintést, és indítsa el a <span class="app">Lemezek</span> alkalmazást.</p></li>
<li class="steps"><p class="p">A tárolóeszközök bal oldali listájában megtalálhatja a merevlemezeket, CD/DVD meghajtókat és egyéb fizikai eszközöket. Kattintson a megvizsgálandó eszközre.</p></li>
<li class="steps">
<p class="p">A jobb oldali ablaktábla a kijelölt eszközön található kötetek és partíciók felosztását jeleníti meg. Ezen kívül tartalmaz még a kötetek kezelésére használható eszközöket is.</p>
<p class="p">Legyen óvatos: ezekkel az eszközökkel lehetséges a lemezen található adatok teljes törlése is.</p>
</li>
</ol></div></div></div>
<p class="p">A számítógépen valószínűleg van legalább egy <span class="em">elsődleges</span> partíció, és egy <span class="em">csere</span> partíció. A cserepartíciót az operációs rendszere használja a memóriakezelésre, és ritkán van csatolva. Az elsődleges partíció tartalmazza az operációs rendszerét, alkalmazásait, beállításait és személyes fájljait. Ezek a fájlok biztonsági vagy kényelmi okokból több partíció között is eloszthatók.</p>
<p class="p">Egy elsődleges partíciónak olyan információkat kell tartalmaznia, amelyeket a számítógép az elinduláshoz vagy <span class="em">bootoláshoz</span> használ. Emiatt ezt a partíciót indítópartíciónak, boot kötetnek is nevezik. A kötet indíthatóságának meghatározásához jelölje ki a partíciót, és kattintson a menü gombra a partíciólista alatti eszköztáron. Ezután válassza a <span class="gui">Partíció szerkesztése…</span> menüpontot, és keresse meg a <span class="gui">Jelzőket</span>. A külső adathordozók, például USB-meghajtók vagy CD-k is tartalmazhatnak indítható kötetet.</p>
</div></div>
</div></div>
<div class="sect sect-links" role="navigation">
<div class="hgroup"></div>
<div class="contents"><div class="links guidelinks"><div class="inner">
<div class="title"><h2><span class="title">További információk</span></h2></div>
<div class="region"><ul><li class="links ">
<a href="disk.html.hu" title="Lemezek és tárolók">Lemezek és tárolók</a><span class="desc"> — <span class="link"><a href="disk-capacity.html.hu" title="Szabad lemezhely ellenőrzése">Lemezterület</a></span>, <span class="link"><a href="disk-benchmark.html.hu" title="A merevlemez teljesítményének tesztelése">teljesítmény</a></span>, <span class="link"><a href="disk-check.html.hu" title="Hibák keresése a merevlemezen">problémák</a></span>, <span class="link"><a href="disk-partitions.html.hu" title="Kötetek és partíciók kezelése">kötetek és partíciók</a></span>…</span>
</li></ul></div>
</div></div></div>
</div>
</div>
<div class="clear"></div>
</div>
<div id="pagebottom"></div>
</div></div>
</div>
<div id="footer"><p>The material in this document is available under a free license, see <a href="../../legal.html">Legal</a> for details.<br>
          For information on contributing see the <a href="https://wiki.ubuntu.com/DocumentationTeam">Ubuntu Documentation Team wiki page</a>.
          To report errors in this documentation, <a href="https://bugs.launchpad.net/ubuntu/+source/ubuntu-docs">file a bug</a>.</p></div>
</div>
</body>
</html>
